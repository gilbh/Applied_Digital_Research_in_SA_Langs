mañju-śrī-stotram

śrī mañju-nātha-kamala-āsana-ratna-mauliḥ
vidyā-adhipaḥ bhuvana-maṇḍala-cakra-vartī |
dhyānā-adhipa-ucita-virājita-saumya-rūpaḥ
vandāmahe sura-nara-asura-vandita-āryam || 1 ||

bāla-ākṛtiḥ kuvalaya-ujjvala-lola-hastaḥ
keyūra-hāra-maṇi-kuṇḍala-ghṛṣṭa-gaṇḍaḥ |
khādaṃ-śca ṣoḍaśa-radaṃ sukumāra-rūpaṃ
vandāmahe sura-vara-arcita-mañju-ghoṣam || 2 ||

romāgra-kūpa-vivare pari-vartamānaṃ
viśva-prapañca-karaṇaṃ sugata-ātmajasya |
traividy-amantraḥ tava nātha guṇa-arṇaveṇa
sūkṣmāya buddha-tanayāya namaḥ astu tasmai || 3 ||

gambhīra-dharma-naya-mārga-sukha-pratiṣṭhaṃ
jñāna-udadhiṃ nikhila-sattva-kṛtārthakāram |
prajñā-nidhāna-guṇa-sāgaram-aprameyaṃ
mañju-śriyaṃ jina-sutaṃ satataṃ namāmi || 4 ||

vidita-sakala-tattvaḥ kṣipta-santāpa-sattvaḥ
tribhuvane upakārī sarva-duḥkha-apahārī |
madana-mathana-vīraḥ ca aru-rūpaḥ su-cīraḥ
tribhuvana-jana-toṣaḥ pātu māṃ mañju-ghoṣaḥ || 5 ||

bāla-indu-rucira-ābhāsaṃ vara-ābharaṇa-bhūṣitam |
prajñā-abjā-amala-patra-akṣaṃ vande mañju-śriyaṃ sadā || 6 ||

pātraṃ vāma-kare yasya bhraman-añjali-saṃnibham |
nāmnā te sarvataḥ lakṣmīḥ mañju-ghoṣaṃ namāmi aham || 7 ||

khaḍga-pustaka-hastāya candra-maṇḍala-vartine |
ajñāna-dhvānta-sūryāya mañju-ghoṣāya te namaḥ || 8 ||

jñāna-uttara-prabhā-ketuṃ praṇidhāna-matiṃ tathā |
śānta-indriyaṃ mañju-ghoṣaṃ bhaktitaḥ praṇamāmi aham || 9 ||

śrī mañju-śrī-stava-stotraṃ samāptam ||