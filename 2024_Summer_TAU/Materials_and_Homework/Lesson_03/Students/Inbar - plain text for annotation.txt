# 8
tasminvane śrīmati rājapatnī prasūtikālaṃ samavekṣamāṇā 
tasmin|vane śrīmati rāja|patnī prasūti|kālam samavekṣamāṇā 

śayyāṃ vitānopahitāṃ prapede nārīsahasrairabhinandyamānā 
śayyām vitāna|upahitām prapede nārī|sahasraiḥ|abhinandyamānā 

# 9
tataḥ prasannaśca babhūva puṣyastasyāśca devyā vratasaṃskṛtāyāḥ 
tatas prasannaḥ|ca babhūva puṣyaḥ|tasyāḥ|ca devyāḥ vrata|saṃskṛtāyāḥ 

pārśvātsuto lokahitāya jajñe nirvedanaṃ caiva nirāmayaṃ ca 
pārśvāt|sutaḥ loka|hitāya jajñe nirvedanam ca|eva nirāmayam ca 

# 85
bahuvidhaviṣayāstato yatātmā svahṛdayatoṣakarīḥ kriyā vidhāya 
bahuvidha|viṣayāḥ|tatas yata|ātmā sva|hṛdaya|toṣa|karīḥ kriyāḥ vidhāya 

guṇavati niyate śive muhūrte matimakaronmuditaḥ purapraveśe 
guṇavati niyate śive muhūrte matim|akarot|muditaḥ pura|praveśe 

# 86
dviradaradamayīmatho mahārhāṃ sitasitapuṣpabhṛtāṃ maṇipradīpām 
dvi|rada|rada|mayīm|atho mahā|arhām sita|sitapuṣpa|bhṛtām maṇi|pradīpām 

abhajata śivikāṃ śivāya devī tanayavatī praṇipatya devatābhyaḥ 
abhajata śivikām śivāya devī tanayavatī praṇipatya devatābhyaḥ 

# 87
puramatha purataḥ praveśya patnīṃ sthavirajanānugatāmapatyanāthām 
puram|atha puratas praveśya patnīm sthavira|jana|anugatām|apatya|nāthām 

nṛpatirapi jagāma paurasaṃghair divam amarair maghavān ivārcyamānaḥ 
nṛpatiḥ|api jagāma paura|saṃghaiḥ divam amaraiḥ maghavān iva|arcyamānaḥ 

# 88
bhavanamatha vigāhya śākyarājo bhava iva ṣaṇmukhajanmanā pratītaḥ 
bhavanam|atha vigāhya śākya|rājaḥ bhavaḥ iva ṣaṭ|mukha|janmanā pratītaḥ 

idamidamiti harṣapūrṇavaktro bahuvidhapuṣṭiyaśaskaraṃ vyadhatta 
idam|idam|iti harṣa|pūrṇa|vaktraḥ bahu|vidha|puṣṭi|yaśas|karam vyadhatta 

# 89
iti narapatiputrajanmavṛddhyā sajanapadaṃ kapilāhvayaṃ puraṃ tat 
iti nara|pati|putra|janma|vṛddhyā sa|jana|padam kapila|āhvayam puram tat 

dhanadapuram ivāpsaro'vakīrṇaṃ muditamabhūnnalakūbaraprasūtau 
dhanada|puram iva|apsaras|avakīrṇam muditam|abhūt|nalakūbara|prasūtau
